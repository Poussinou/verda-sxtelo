<!DOCTYPE html>

<!--
 * Verda Ŝtelo - An anagram game in Esperanto for the web
 * Copyright (C) 2011, 2013  Neil Roberts
 *
 * This program is free software: you can redistribute it and/or modify
 * it under the terms of the GNU General Public License as published by
 * the Free Software Foundation, either version 3 of the License, or
 * (at your option) any later version.
 *
 * This program is distributed in the hope that it will be useful,
 * but WITHOUT ANY WARRANTY; without even the implied warranty of
 * MERCHANTABILITY or FITNESS FOR A PARTICULAR PURPOSE.  See the
 * GNU General Public License for more details.
 *
 * You should have received a copy of the GNU General Public License
 * along with this program.  If not, see <http://www.gnu.org/licenses/>.
-->

<html>
  <head>
    <title>Verda Ŝtelo - Helpo</title>
    <link rel="stylesheet" type="text/css" href="verda-sxtelo.css">
    <link rel="icon" type="image/png" href="favicon.png">
  </head>
  <body>
    <div class="content">
      <div class="title">
        Verda Ŝtelo
      </div>
      <p>
        Verda Ŝtelo estas vortludo en Esperanto. En ĉi tiu retejo oni
        povas ludi la ludon kun amikoj per la interreto.
      </p>
      <h2>Kiel ludi</h2>
      <p>
        Kiam vi unue vidas la paĝon ĝi demandos vian nomon. Tajpu vian
        nomon (aŭ kromnomon se vi volas esti anonima) kaj poste vi tuj
        aperos en ludo. Via nomo aperos en blanka kvadrato sur la
        tabulo. Tiu kvadrato estas via kaj dum la ludo vi metos viajn
        vortojn apud ĝi. Se estas aliaj homoj kiuj volas ludi
        samtempe, ankaŭ iliaj nomoj aperos. Homoj povas aliĝi al la
        ludo ĝis la unua tegoleto turniĝas. Por turni tegoleton kaj
        komenci la ludon, oni simple klakas sur ĝi kaj ĝi
        ekmontros literon. Poste la ludo funkcias ĉi tiel:
      </p>
      <ul>
        <li>Ludantoj laŭvice turnu po unu tegoleton por montri ĝin. Ne
          gravegas se oni forgesas kies vico sekvas, ĉar tiu kiu turnas
          la tegoleton ne havas avantaĝon.</li>

        <li>Je ĉiu momento iu ajn ludanto rajtas nomi vorton fareblan
          el iuj neuzitaj literoj. Ĝi povas esti senfinaĵa radiko
          (ekzemple “kat”), sed ĝi devas longi almenaŭ tri literojn.
          Kiam oni pensas ke oni trovis vorton, premu la butonon
          “kriu!”. Via kvadrato iĝos ruĝa dum 10 sekundoj kaj dum tio
          vi povas movi la tegoletojn de la vorto al via kvadrato. Se
          la aliaj ludantoj konsentas ke ĝi estas valida vorto, ĝi
          povas resti tie. Alikaze oni devos remeti ĝin en la
          mezon.</li>

        <li>Je ĉiu momento iu ajn ludanto ankaŭ rajtas ŝteli vorton de
          iu alia ludanto se li aŭ ŝi povas plilongigi ĝin. La nova vorto devas
          uzi almenaŭ unu literon el la mezo kaj <b>ĉiun</b> literon
          de la ŝtelata vorto. La nova vorto devas havi malsaman radikon
          (ekzemple “bank” → “knabo”, sed ne “bank” → “banko”). Por
          ŝteli vorton, oni klakas la butonon “kriu!” kaj metas ĝin
          en sian kvadraton same kiel por aliaj vortoj.</li>

        <li>La ludo finiĝas tiam, kiam ĉiuj literoj estas turnitaj,
          kaj ĉiu konsentas ke neniu plia vorto fareblas. Venkas tiu
          kiu havas plej multajn vortojn apud sia kvadrato. Okaze de
          egaleco gravas la nombro da literoj.</li>
      </ul>
      <p>
        La retpaĝo mem ne regas la ludon do se vi konsentas kun la
        aliaj ludantoj vi fakte povas ludi iel ajn vi volas.
      </p>
      <h2>Kiel movi tegoletojn</h2>
      <p>
        Por movi tegoletojn oni povas simple treni ilin per la musoj.
        Post oni movas unu literon, oni povas rapide meti alian
        literon apud ĝi simple per klako.
      </p>
      <h2>Kiel krii</h2>
      <p>
        La butono “kriu!” rezervas por vi tempon por movi vorton. Se
        vi klakas tion, via nomo aperos en grandaj literoj kaj neniu
        alia povos premi la butonon dum 10 sekundoj. Vi ankaŭ povas
        premi la enigon klavon (“enter”) por pli rapide krii.
      </p>
      <h2>Babilado</h2>
      <p>
        Ofte okazas ke oni devas diskuti pri ĉu vorto estas valida.
        Sub la tabulo estas mesaĝilo por sendi mesaĝojn al la aliaj
        ludantoj. Estas konsilinde uzi retan vortaron
        (ekzemple <a href="http://purl.org/net/voko/revo">ReVo</a>) se
        la ludantoj ne povas konsenti.
      </p>
      <h2>Kiel ludi kun specifaj amikoj</h2>
      <p>
        Se vi volas ludi kun specifaj amikoj anstataŭ atendi ke
        hazardaj homoj aliĝos, vi povas uzi specialan adreson por la
        retejo. Vi povas tajpu la adreson gemelo.org kun demando-signo
        kaj poste nomi vian ludon laŭplaĉe. Se vi donas al viaj
        amikoj tiun adreson, vi povos komenci ludon kun nur ili.
        Ekzemple la jena adreso povas esti por via grupo:
      </p>
      <p>
        <a href="http://gemelo.org?mia-sekreta-grupo">
          http://gemelo.org?mia-sekreta-grupo
        </a>
      </p>
    </div>
  </body>
</html>
